---
path: "/corso-ruota-dell-anno"
title: "Conoscere e vivere la Ruota dell'Anno"
date: "2018-01-22T22:01:06.037Z"
---

<p align="center">
  <img style='width:60%;' border="0" alt="testo sopra" src="/media/photos/ruota-wendy-andrew.jpg">
</p>

La Ruota dell'Anno è molto più di un calendario che segna il passaggio delle stagioni, è metafora dell'intera esistenza, è una bussola che guida al riconoscimento di una sacralità dimenticata e al ri-allineamento con essa: quella che è nei nostri corpi, nelle nostre idee, nelle nostre esperienze, nelle nostre azioni, nella fantastica natura in cui viviamo, nel nostro essere parte dell'Universo. Qui. Ora.

Il percorso è composto da 8 incontri che si svolgono nell'arco di un anno, da autunno ad autunno, in prossimità di 8 antiche feste sacre i cui echi sono giunti attraverso il tempo fino a oggi. Ciascun incontro sarà dedicato a un aspetto della Grande Dea nella sequenza in cui è celebrata a Glastonbury/Avalon: inizieremo a conoscere come la sua energia può essere sperimentata nella vita e nella quotidianità, da ciascuna/o di noi, senza intermediari.  
Celebreremo in questa successione: l'archetipo della Vecchia Crona, la Signora dell'Aria, l'archetipo della Fanciulla, la Signora del Fuoco, l'archetipo dell'Amante, la Signora dell'Acqua, l'archetipo della Madre, la Signora della Terra.  
L'ultimo incontro si svolgerà in un weekend residenziale e prevede una personale cerimonia di dedicazione (facoltativa) alla Grande Madre.

**Il per.corso è aperto a donne e uomini.**

<br/>

**Informazioni:**  
Sono previsti momenti di studio individuale (preparatori agli incontri), momenti di confronto e scambio, momenti di attività esperienziali, momenti di celebrazione. Creeremo oggetti sacri, suoneremo, canteremo, viaggeremo in meditazione, danzeremo, condivideremo risate e lacrime, biscotti e tisane.  
Ri-membreremo e ri-celebreremo alcuni archetipi del Divino Femminile, noteremo quali nomi sono stati associati a questi archetipi, riferendoci sia alla Ruota di Brigit-Ana (utilizzata presso il Tempio della Dea di Glastonbury) sia alle Dee e agli aspetti della Grande Madre che sono rilevabili nelle leggende del nostro territorio.  
**La frequenza è obbligatoria.**  
È richiesta la presenza agli incontri in quanto il corso si sviluppa secondo un andamento progressivo, perdere una lezione significa perdere una parte integrante dell'insieme e la presenza è propedeutica anche alla creazione di un gruppo di lavoro e di un Cerchio di Pratica.  
Per la parte teorica il testo di riferimento è "Sacerdotessa di Avalon, Sacerdotessa della Dea" di Kathy Jones, Ester Edizioni (costo e reperimento a carico del/della partecipante).  
La facilitatrice fornirà:  
- Dispense, articoli o altro materiale teorico
- Una breve lista di testi consigliati
- Materiale di massima per attività creative, occorrente per le celebrazioni e varie attività
- Indicazioni su oggetti a tema o materiale che i partecipanti dovranno portare (fornite di volta in volta, prima di ogni incontro)

<br/>

**Costi:**  
Un piccolo preambolo: nel nostro paese c'è molta resistenza rispetto alla possibilità che un percorso che si presenta legato a qualche forma di spiritualità possa prevedere dei costi a carico dei partecipanti.  
È però importante tenere conto che ci sono dei costi di organizzazione, a volte anche importanti (affitto della sala, trasporti, acquisto materiali per attività, acquisto materiali per le celebrazioni, cibo e bevande messe a disposizione, volantini, tempo di progettazione).  
In un mondo che domanda di essere pagato in denaro, non è possibile proporre gratuità senza che qualcuno (l'organizzazione) ne perda.  
Inoltre, come Associazione di Promozione Sociale *Tempio della Grande Madre*, i corsi e per.corsi rappresentano il nostro modo principale per sostenerci: tutto il denaro ricavato verrà reinvestito in nuovi progetti connessi con gli scopi associativi. Il nostro obiettivo più grande è pervenire a una sede stabile da adibire a moderno Tempio della Grande Madre dove custodire la Fiamma della Grande Madre delle Dolomiti, riaccesa il 20 settembre 2015.  
(Per saperne di più e capire meglio la nostra posizione puoi leggere l'articolo <a href="/spiritualità-e-denaro" target="_blank_">"Spiritualità e denaro"</a>)

**Il costo per l'anno 2018/2019 è di € 400 + tessera associativa di € 15.**  
Si considerano esclulsi da questa cifra l'acquisto del testo di Kathy Jones, le spese extra (pranzi all'esterno, eventuali pernottamenti) e il materiale da portare a ciascun incontro.

**LE ISCRIZIONI SONO OBBLIGATORIE ENTRO VENERDÌ 12 OTTOBRE 2018**  
(email: tempiodellagrandemadre@gmail.com)

Metodo di pagamento: caparra non rimborsabile di € 100 entro il termine iscrizioni, saldo entro il 23 dicembre 2018.  
Gli estremi per la caparra sono comunicati privatamente, alla compilazione del modulo di iscrizione.

**Abbandonare il per.corso:**  
Occasionalmente accade che un/a partecipante decida di lasciare il per.corso per motivi personali.
Coloro che lasciano il per.corso entro il terzo incontro (escluso) riceveranno un rimborso così calcolato: tariffa intera a cui verrà sottratta la caparra e il costo degli incontri effettuati (40 euro per incontro).

ATTENZIONE: Non ci sono rimborsi per gli abbandoni dal terzo incontro.

Se il per.corso è cancellato da parte dell’organizzazione prima del suo inizio, la caparra è sempre rimborsata. Se l’organizzazione è costretta a sospendere il per.corso dopo il suo inizio, sarà rimborsato l’intero costo meno gli incontri già svolti e il costo della tessera associativa.  
Non saranno rimborsati i costi (quantificati in 40 euro) degli incontri effettivamente effettuati, anche in caso di assenza del partecipante.

<br/>

**Al termine del per.corso** ogni partecipante potrà decidere se fermarsi o proseguire nella spirale successiva.

**Facilitatrice:** Laura Ghianda, madre, Sacerdotessa di Avalon e Sacerdotessa della Dea formata presso il Tempio della Dea di Glastonbury, ricercatrice indipendente sui temi della Grande Dea e del sacro femminino. Artista poliedrica, è laureata in Scienze dell'Educazione ed è educatrice professionale. Co-fondatrice dell'Associazione di Promozione Sociale *Tempio della Grande Madre* e del cerchio di "Avalon Italia", è promottrice del progetto *Fiamma della Grande Madre delle Dolomiti*.

**Nota:** il percorso proposto non intende sostituirsi alla Prima Spirale della scuola del Tempio di Glastonbury, ne è una versione personalizzata e adattata al nostro contesto territoriale.

<br/>

<p align="center">
  <img style='width:60%;' border="0" alt="testo sopra" src="/media/photos/labirinto.jpg">
</p>

<br/>

**Quando:**
1. Domenica 11 novembre 2018: Ognissanti, la Decadenza. Introduzione sugli aspetti generali della Ruota dell’Anno e aspetto archetipico della Vecchia o Crona, archetipo della Morte, Rigenerazione e Rinascita.
2. Domenica 23 dicembre 2018: Solstizio d'Inverno. Dedicato alla Signora dell’elemento Aria e al nuovo ciclo solare.
3. Domenica 3 febbraio 2019: Candelora, il Risveglio. Dedicato all’aspetto archetipico della Bambina/Fanciulla.
4. Domenica 17 marzo 2019: Equinozio di Primavera. Dedicato alla Signora dell’elemento Fuoco e al nuovo inizio.
5. Domenica 5 maggio 2019: Calendimaggio, la Fioritura. Dedicato all’aspetto archetipico dell’Amante e alla festa di Beltane.
6. Domenica 23 giugno 2019: Solstizio d'Estate. Dedicato alla Signora dell’elemento Acqua e alla pienezza.
7. Domenica 4 luglio 2019: L'abbondanza. Dedicato all’aspetto archetipico della Madre.
8. Sabato/Domenica 15/16 settembre 2019: Equinozio d'Autunno. Dedicato alla Signora dell’elemento Terra e al Centro della Ruota, che rappresenta la totalità degli aspetti. Nella sera di sabato si svolgerà, per coloro che lo desiderano, una personale cerimonia di dedicazione alla Grande Madre.

Orari: dalle 10.00 alle 18.00 circa, piccola pausa pranzo nel mezzo.  
Date e orari possono subire alcune modifiche che verranno eventualmente comunicate.



Il percorso partirà con un numero minimo di 5 iscritte/i. 20 posti disponibili.

<br/>

**Dove:**
Gli incontri 1, 2, 3 e 4 presso associazione “I guardiani della Terra", via Grazioli 63, Trento.  
Gli incontri 5, 6 e 7 saranno possibilmente svolti all’aperto, sul territorio, tra le province di Trento e Bolzano.  
L’ultimo incontro e la cerimonia di dedicazione si svolgeranno presso luogo da confermare e prevedono il pernottamento (eventuale costo pernottamento e pasti a carico del partecipante).

<br/>

<p align="center">
  <img style='width:60%;' border="0" alt="testo sopra" src="/media/photos/altare-aria.jpg">
</p>

<br/>
