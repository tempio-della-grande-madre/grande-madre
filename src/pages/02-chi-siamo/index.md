---
path: "/chi-siamo"
title: "Chi siamo"
date: "2018-01-22T22:01:06.037Z"
---

**Presidente**  
Laura Ghianda

Co-Fondatrice del Cerchio Italiano di Avalon (di ispirazione al Glastonbury Goddess Temple, in Inghilterra), attualmente studia con Katinka Soetens in un percorso biennale riguardante il corpo e la sessualità sacra.  
Dal 2006 al 2012 ha studiato presso il Glastonbury Goddess Temple dedicandosi come Sacerdotessa della Dea e di Avalon.  
Artista poliedrica, educatrice professionale e libera ricercatrice sul Sacro Femminino e i suoi archetipi, facilita i cerchi di apprendimento della "Ruota dell'Anno" e de "Il cammino della moderna sacerdotessa della Grande Madre", ispirati alla tradizione di Avalon/Glastonbury ma adattati al contesto territoriale.  
È promotrice del progetto "Fiamma della Grande Madre delle Dolomiti".  
Vive e lavora in provincia di Trento come educatrice.  
Tiene un blog di "tealogia", spiritualità e argomenti legati al sacro femminino, per accedere clicca [qui](http://lauraghianda.blogspot.it/).

<br/>

**Vicepresidente**  
Nicoletta Cannaò

Sono Nicoletta, una giovane donna di 31 anni. Ho intrapreso il cammino nelle tradizioni di Dea solo negli ultimi anni dopo essermi accorta che già la mia strada mi portava verso Essa, nonostante la mia parte conscia cercasse di legarmi ai vecchi schemi duali, da cui ancora non posso dirmi del tutto libera. Ho iniziato con la conoscenza della Wicca prevalentemente di tradizione celtica, benchè con grandi influenze norrene, infatti continuavo a trovar legami molto profondi tra i due pantheon che mi spinsero a cercar una loro matrice comune, fu così che mi interessai anche di sciamanesimo ricercando anche fonti antropologiche e archeologiche. Ora sto iniziando a capire che tutto è collegato ad un passato ancora più antico, che risale all'origine dell'umanità e alla venerazione di Dea Madre Universale, colei che racchiude in sè ogni cosa e ogni archetipo per quanto possano sembrarci lontani l'uno dagli altri. 
Decisamente illuminanti son stati per me testi quali "Il linguaggio della Dea" di M. Gimbutas,  "Il risveglio della Dea" di V. Noble, "Il fuoco nella testa" di T. Cowan, "Il calice e la spada" di R. Eisler e "Inner Mysteries" di G. Bone e J. Farrar."
