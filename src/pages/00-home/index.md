---
path: "/home"
title: ""
date: "2018-01-22T22:01:06.037Z"
---
<br/>

<p align="center">
  <img style='width:80%;' border="0" alt="testo sopra" src="/media/photos/dolomiti-yule.jpg">
</p>

<br/>

<span align="center">


*Io sono l’aria  
che gelida gioca tra le cime innevate,  
sono il vento impetuoso  
che strappa dai rami le ultime foglie,  
sono la brezza gentile  
che fa fremere le fiamme nei camini.  
Io sono il minuscolo scricciolo e il possente gipeto,  
sono passero, merlo e falco,  
pettirosso, corvo e aquila,  
sono ogni uccello del cielo  
che sul mio spirito spiega le ali  
accarezzandolo con seriche piume  
e trovando in esso sostegno nel volo.  
Io sono la quiete prima del risveglio  
il riposo delle membra nel silenzio della morte,  
con il mio soffio spazzo il superfluo  
sciolgo i nodi delle stagioni passate  
sgretolo la carne affinchè rimangano solo ossa  
candida essenza dei corpi  
cosicché possano rifiorire a primavera.  
Prendimi per mano e lasciati cullare,  
permettimi di liberarti dai pesi che ti opprimono,  
librati con me nell’immenso firmamento dei tuoi sogni.*

Shar  

</span>
