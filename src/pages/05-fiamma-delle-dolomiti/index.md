---
path: "/fiamma-delle-dolomiti"
title: "Fiamma della Grande Madre delle Dolomiti"
date: "2018-01-22T22:01:06.037Z"
---

*Miccia che ardi  
La vampa sprigiona;  
fiamma, che tardi  
nell'aria a balzar?*

<br/>

Il 20 settembre 2015, per mezzo di un'emozionante cerimonia pubblica, è stata (ri)accesa una Fiamma Sacra nelle nostre terre, la Fiamma della Grande Madre delle Dolomiti.  
La visione è giunta su ispirazione della Fiamma di Santa Brigida, perpetua fiamma sacra che arde presso il monastero di Kildare in Irlanda e mantenuta accesa dalle monache Brigidine e dalla Fiamma di Avalon, custodita dal Tempio della Dea di Glastonbury e da *keepers* dislocati in tutto il mondo.  
Dall'idea di Laura Ghianda, il progetto doveva diventare condiviso e allargato a ogni realtà potesse essere interessata a partecipare, nell'ottica della condivisione e non competizione, partnership e non prevaricazione.  
È quindi stato creato un invito pubblico e in breve tempo sono arrivate adesioni e si è creato un gruppo di lavoro che ha aiutato a rendere il progetto realtà.

La Fiamma, una volta accesa, è diventata perpetua: ogni tramonto un/a "Guardiano/a della Fiamma" la accende e la custodisce fino al tramonto successivo, quando un'altro/a Guardiano/a prenderà il suo posto, e così via secondo una turnazione continua. Il gruppo dei/delle Guardiani/e è su base volontaria e attualmente è composto da 9 membri.

La Fiamma delle Dolomiti è stata ora "donata" alla Fiamma di Avalon perché ardano unite come simbolo di vicinanza e della rete mondiale che si sta via via costruendo.

<br/>

**La Fiamma simboleggia il risveglio della sacralità femminina** nelle nostre terre, la sacralità della terra, delle acque, degli elementi, di Madre Montagna e tutte le sue creature, dei nostri corpi (femminili e maschili) oltre che del nostro spirito.

**Simboleggia una cultura della natura e una natura del fare cultura**, superando così la vecchia dicotomia che vuole "natura" e "cultura" in contrapposizione.

**Simboleggia quindi il lavoro di singoli e gruppi che si riconoscono nei valori matristici**, che non sono l'opposto speculare dei valori patriarcali, bensì celebrano partnership e condivisione, nella consapevolezza di una Creazione che non è data una volta per tutte all'inizio dei tempi ma che è ancora in corso e della quale ogni persona, donna o uomo che sia, è compartecipe.

**La Fiamma rappresenta un modello di organizzazione sociale che definiamo "gilanico"**, volentieri mutuando questo termine coniato dalla sociologa Riane Eisler per definire un modello dove femmine e maschi hanno eguale peso, dove nessuna metà possa dominare l'altra posta in condizione di subalternità.

**La Fiamma simboleggia un ritorno alla dimensione del "tempo a spirale"**, superando il concetto filosofico di "vettorialità temporale" che ha avuto come conseguenza quella di separare l'agire umano dal contesto in cui è inserito, con i danni catastrofici che sono sotto gli occhi di tutti. I cicli vengono recuperati e onorati, nel corpo femminile come nel moto della Terra, delle stagioni e dell'universo intero, non più in antitesi con la dimensione storica dell'individuo.

**La Fiamma rappresenta quindi una sacralità che non scinde spirito da materia né cielo da terra**, dove il recupero della consapevolezza del nostro agire nella materia è parte dello stesso processo di sacralizzazione dei nostri cammini.

**La Fiamma rappresenta un'organizzare le attività umane (spirituali e non) in modo matristico**, e quindi non gerarchico, non piramidale. Coniuga la sfera individuale e i propri talenti con quella collettiva, per un nuovo umanesimo che superi anche questa (e altre) dicotomie.

**La Fiamma rappresenta supporto e speranza nel difficile lavoro di superamento dei modelli patriarcali**, altrimenti detti "della dominanza", lavoro che ci mette di fronte alle nostre ombre e anche alla sofferenza del doverle affrontare. Dal 1968 in poi siamo tutte generazioni di pioniere/i che non possono fare altro che compiere i primi passi e sperimentare altri modi possibili, ma il lavoro proseguirà ancora con chi verrà dopo di noi, figlie e figli che aggiungeranno le loro intuizioni e l'energia della loro epoca. La Fiamma rappresenta il lavoro di tutte/i.

**La Fiamma è viva**, è accesa da alcune realtà ed altre se ne potranno aggiungere in futuro. È fatta da molte persone e allo stesso tempo assume vita propria. Rappresenta il cambiamento e la trasformazione.

**Ha radici nell'antica Fiamma Sacra che si dice ardesse sul colle del Cjaslir** a Vigo di Fassa, e nelle altre fiamme che possiamo solo immaginare ardessero in altri luoghi. Ma vive nel presente e mantiene uno sguardo al futuro, perché non si limita a essere una Fiamma rievocativa, bensì si occupa di illuminare i prossimi passi di coloro, donne e uomini, che desiderano impegnarsi per creare il mondo di oggi e quello che verrà.

*Perché noi siamo le antenate e gli antenati.  
Delle generazioni che abiteranno il mondo dopo di noi.*  
(Laura Ghianda)

<br/>

**I colori della Fiamma**  
La Fiamma della Grande Madre delle Dolomiti è rappresentata da un dominante colore verde unito a varie sfumature di toni azzurri: il colore è stato scelto tramite sondaggio online per 4 mesi, sulla base di quasi 80 votanti. Il verde ben rappresenta la natura, i monti e le valli, erbe e piante... Nella sua sfumatura più scura è il colore dei sempreverdi visibili anche nella stagione invernale. L'azzurro può significare il cielo, le acque in tutte le sue forme, la foschia che colora di questi toni i monti in lontananza, la luce nei paesaggi invernali.  
Sembra che un colorito verde-azzurrognolo fosse anche tipico dei primi microrganismi batterici che colonizzarono la Terra all'inizio della storia della vita.  
I colori della Fiamma sono riportati nel logo dell'associazione e verranno proposti anche come colori degli "spazi-tempio" che organizzeremo.

Per leggere la [cronaca della cerimonia](http://lauraghianda.blogspot.it/2015/10/fiamma-della-grande-madre-delle.html)

Per leggere l'[invito all'accensione](http://lauraghianda.blogspot.it/2015/05/cerimonia-di-creazione-e-accensione.html)

Grazie di cuore a Denise Layla Paraboni (Tempio della Dea - Brianza) per le foto e per la digitalizzazione del logo dell'associazione!

<br/>

+ Come avere la Fiamma  

+ Lista delle realtà che hanno acceso la Fiamma

- - -

**Come avere la Fiamma**

Puoi averla con te da accendere sul tuo altare, nella tua casa, nel luogo di lavoro o dove preferisci.

Chiunque, ovunque viva, può mantenere in casa la Fiamma della Grande Madre delle Dolomiti, da accendere in qualsiasi occasione.  
Non ci sono impegni di accensione per coloro che la detengono liberamente, poiché l'impegno a mantenerla perpetua è stato assunto dal gruppo delle Guardiane e Guardiani.  
Fare in modo che arda in molte case, nei luoghi di lavoro, nei centri di ricerca spirituale e non, durante i seminari, ecc. è ovviamente un dono anche per noi madrine e padrini di questo progetto.

Spesso distribuiamo la Fiamma ai nostri eventi.  
Se però vivi lontano, spediamo la Fiamma ovunque ci venga richiesta, chiedendo piccoli contributi così calcolati: rimborso spese materiali + una piccola offerta per auto sostenerci + spese di spedizione (nel caso delle scatoline sono 3 euro più spedizione).  
**Mettere foto**

Il modo più semplice per ottenerla è ordinare la scatolina di base, fatta a mano con amore, e che contiene una tea-light accesa dalla Fiamma custodita da uno dei guardiani.   L'energia della Fiamma risiede sulla parte dello stoppino che con lei è venuto in contatto, quindi si rianimerà ogni qual volta verrà riaccesa da voi.  
Suggeriamo, una volta ottenuta la tea-light, di "passare" la Fiamma a candele e ceri più grandi e duraturi, per tutte le volte che vorrete!

Per autosostenerci vendiamo anche delle candele più grandi, bicolore verde/azzurro e fatte per noi con metodi artigianali, al costo di 7 euro più spedizione. È possibile ottenere la Fiamma anche tramite queste candele.

Per averla scrivete un'email a **(indirizzo di proposito creato con il sito, tipo Fiammadolomiti@tempiodellagrandemadre.org)**.

- - -

**Realtà che hanno acceso la Fiamma**  
(In ordine alfabetico)

+ **Andraste**  
Il mio nome è Andraste. Porto alla Grande Madre delle Dolomiti la mia voce, che nei concerti nelle terre dell'Adige canta attorno al fuoco storie e fiabe connettendoli al ciclo universale e alle lune della Madre. Porto le mie Danze pagane, che porteranno ai popoli della provincia di Rovigo quest'anno la possibilità di connettersi alla Dea, alla Madre Verde che vive nelle nostre terre di fiume, alla voce del divino che vive nei loro corpi in movimento. Porto alla Grande Madre delle Dolomiti la speranza che questa mia dedicazione, questi miei talenti, possano portare frutto alle genti delle Dolomiti, dell'Adige e delle terre dove vivo perché io possa essere canale di interscambio tra questa terra che cammino e camminerò e tutte le terre che, nel mio andare con la voce e con il corpo, toccherò. Portando la Voce della Madre.

+ **Daniela Albero**  
Io sono Daniela Albero e porto la mia ricerca del Sacro Femminino fra Morico e Rezia, attraverso la storia, la leggenda, i simbolismi, ma anche attraverso l'ascolto della percezione dell'energia emanata dal territorio.

+ **Dee Oltre le Nebbie**  
Alla Fiamma portiamo il lavoro di connessione tra la terra Veneta e Avalon, il nostro lavoro di riscoperta della Dea nella Terra e la gioia del suo Sacro Servizio come sue Sacerdotesse, anche attraverso le celebrazioni in queste terre.

+ **Franca Pippi Laberta**  
Salve o Madre, Regina dei Monti Pallidi e salve alla schera di Spiriti con cui muovi da secoli e secoli i tuoi passi... su queste ed altre Terre. Ave! Qui m'inchino a te con tutte le Signore che da sempre nutrono ed insegnano il tuo cammino... Eccomi a te, con ciò che sono, Franca Pippi Laberta al secolo architetta, designer, scenografa - artista - artigiana e viaggiatrice del Mondo.

+ **Francesca**    
Porto alla Grande Fiamma delle Dolomiti me stessa, le mie ricerche, il mio profondo amore e radicamento verso questa terra e il mio impegno come Sua custode e guardiana.

+ **Francesca Zeni**  
Sono Francesca e porto alla Fiamma il mio lavoro di naturopata, i percorsi di conoscenza sulla sacralità del proprio essere femminile portati avanti con donne di ogni età, dalle adolescenti alle donne più anziane, i percorsi di conoscenza sulla gravidanza, il parto e il dopo parto, che rappresentano moment importanti per conoscere il proprio reale potere; porto alla Fiamma la sorellanza e i momenti di incontro con altre Donne consapevoli; porto alla Fiamma il quotidiano saluto alla Dea, che rappresenta un riferimento presente ed antico, che apre il cuore alla dimensione più profonda dell'Amore e della comunicazione con ogni elemento del pianeta ma al contempo emana e trasmette grande Forza e determinazione.

+ **Francesco "Mondo" Mondini - T'ai Chi Chin Italia**  
"Sono Francesco Mondini  e sono qui oggi in rappresentanza del Gruppo Insegnanti Accreditati di T'ai Chi Chin e di East Meet West Qigong italiani (siamo un piccolo gruppo), e in quanto amante della Natura e dell'attività fisica e sportiva libera e sana e della Grande Madre Terra.

+ **Giordana Boscato - Tenda Rossa Merano**  
Porto alla Fiamma il lavoro di recupero della sacralità del sangue delle donne. Porto alla Fiamma la volontà di ri-costruire Tende Rosse in cui le donne possano celebrare la femminilità e la loro ciclicità. Dono alla Fiamma il mio lavoro di ostetrica.

+ **Laura Berti**  
Io sono Laura Berti e porto alla Fiamma il mio amore per tutto ciò che è natura e il mio essere al servizio attraverso la canalizzazione dell'energia Reiki e il lavoro con il creatore attraverso il Theta Healing.

+ **Laura Ghianda**  
Porto alla Fiamma la devozione per Madre Montagna e per la Grande Madre che mi chiamò, la ri-membranza di Ella attraverso i cerchi che propongo, le ricerche, la creatività che vorrà donarmi.

+ **Laura Violet Rimola**  
Sono Laura Violet e porto alla Fiamma la mia ricerca sul Sacro Femminino e il mio lavoro di recupero delle antiche Dee Madri delle Dolomiti e di tutto l'arco alpino. Porto alla Fiamma il mio impegno a far riemergere le vie sacre femminili e il mio amore sincero per la Grande Madre e per Avalon.

+ **Paolo Veneziani - Il Cerchio di Anu OBOD Grove**  
Io sono Bran Paolo Veneziani, Druido, Speaker, e Workshopleader dell'OBOD (Ordine dei Bardi Ovati e Druidi). Porto alla Fiamma innanzitutto il mio intento di riportare e far riconoscere la sacralità che ci circonda attraverso i meeting, i workshop e i seminari che propongo. Io e il mio Grove nutriremo questa Sacra Fiamma con la consapevolezza dell'importanza di alimentare in ogni essere il rispetto per se stessi, per la nostra Terra e la riscoperta delle antiche vie sul nostro territorio e nei nostri cuori, ponendo particolare attenzione alla ricerca degli aspetti legati alla riscoperta dei doni della Grande Madre. Sia così.

+ **Sara Shar**  
Intendo portare alla Fiamma il mio impegno personale di coerenza con gli ideali di unione e sorellanza/fratellanza su cui si basa la scoperta della Grande Madre che ho sperimentato in quest'ultimo anno, come simbolo del mio amore per questa Terra.

+ **Silvia Fassan**  
Sono Silvia Fassan e nutro questa Fiamma con la mia danza come strumento di consapevolezza dell'essenza della Dea in ogni donna che con il suo corpo può rendere omaggio e celebrare il divino femminile che è in Lei.

+ **Tempio della Grande Madre a.p.s.**  
Portiamo il nostro lavoro di Servizio secondo i principi del nostro statuto, per una società ove la Grande Madre sia nuovamente ri-membrata e la sua sacralità restituita ad ogni singola/singolo.

+ **Tenda Rossa Trento**  
Portiamo alla Fiamma il nostro essere donne. Donne in ricerca sui temi della mestrualità, della sorellanza, del femminile e della sua sacralità. Nella vita di ogni giorno così come in seminari, workshop o incontri che proponiamo.
